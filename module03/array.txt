Доступ до елементів масиву
Щоб отримати доступ до значення елемента масиву, ми використовуємо синтаксис квадратних дужок:
    arrayName[index]


Перевизначення значення елемента
Елементи масиву можна змінювати, звернувшись до них за індексом і присвоївши нове значення. Цей процес називається "перевизначенням" значення елемента.


Довжина масиву
Довжина масиву, тобто кількість його елементів, зберігається у властивості length.


Індекс останнього елемента
Щоб знайти значення останнього елемента масиву, нам потрібно знати його індекс. Індекс останнього елемента можна визначити за допомогою формули довжина_масиву -1.


Присвоєння за посиланням і за значенням
Примітиви: рядки, числа, буль, null і undefined, під час присвоювання копіюються цілком, за значенням (by value).

Зі складними типами все не так. У змінній, якій, наприклад, присвоєно масив, зберігаються не самі значення елементів масиву, а адреса того місця в пам'яті, де цей масив розташовано.
Іншими словами — посилання (покажчик) на нього.
Отже, вони передаються за посиланням (by reference).

Два масиви ніколи не дорівнюють один одному, навіть якщо вони порожні або в них однакові елементи.
У випадках, де масиви містять однакові значення, оператор === поверне false, тому що він перевіряє рівність посилань на масиви, а не самих елементів усередині масивів.


Приведення типів: масиви
Явне і не явне приведення типів масивів здійснюється за необхідності виконати операції або порівняння, які вимагають сумісності типів даних.

Масив → Рядок
При перетворенні масиву в рядок усі елементи масиву об'єднуються в один рядок, розділений комами.

Масив → Число
При перетворенні масиву в число алгоритм складається з двох кроків:
    спочатку масив приводиться до рядка,
    а потім цей рядок приводиться до числового значення.
Наприклад, порожній масив приводиться до порожнього рядка, який приводиться до числа 0.

Масив → Логічне значення (буль)
При перетворенні масиву в логічне значення будь-який масив, навіть порожній, перетворюється на true.
Процедурне програмування
Процедурне програмування — це парадигма програмування, у якій програми структуровані у вигляді набору функцій, які виконують певні дії над даними.
Основні концепції процедурного програмування включають:
    Процедури (функції): Основною одиницею програми є функції. Вони призначені для виконання конкретних завдань.
Функції приймають аргументи (вхідні дані), обробляють їх і можуть повертати результат (вихідні дані).
    Локальні та глобальні змінні: Змінні, що оголошуються в межах функції, є локальними й доступними лише в цій функції.
Змінні, оголошені поза функціями, є глобальними й доступними в усій програмі.
Процедурний код — це набір не пов'язаних явно функцій і змінних для зберігання й обробки інформації.


Об'єктно-орієнтоване програмування
Об'єктно-орієнтоване програмування (ООП) — це парадигма програмування, в якій програми структуровані як сукупність об'єктів.
Ці об’єкти представляють реальні або абстрактні сутності: користувач, магазин, автомобіль тощо. Кожен з об’єктів містить дані (властивості) і методи для взаємодії з ними.